# MozItalians: Guida alla Localizzazione #

Breve guida per la Localizzazione nella Community Italiana di Mozilla.

## Introduzione ##

La presente guida intende offrire una breve presentazione di come il Team di Localizzazione della community Mozilla Italia realizza le proprie attività, offrire un breve supporto e una introduzione alle pratiche applicate dal teamstesso. Chiunque volesse collaborare alla realizzazione di questa guida offrendo la propria esperienza e abilità è invitato a partecipare.

## Traduzione o Localizzazione? ##

Prima di iniziare una visione tecnica di come le attività vengano perseguite all'interno della community Italiana, è bene definire in modo semplice e conciso la differenza che vi è tra il concetto di **Traduzione** e quello di **Localizzazione**.
Tradurre un testo significa eseguire una trasposizione linguistica da un concetto espresso in un linguaggio ad una sua versione 
in un'altro linguaggio.   
Localizzazione, invece, significa eseguire non soltanto un lavoro di trasposizione di linguaggio quanto più esportare un determinato concetto a livello sociologico al fine di poter trasmettere in modo più proficuo una informazione, un messaggio o un concetto.   
Tradurre, dunque non significa trasporre letteralmente un concetto da un linguaggio ad un'altro ma adottare delle tecniche specifiche e localizzare significa offrire, a queste informazioni tradotte, un contesto più *familiare* a coloro che dovranno recepire il concetto stesso. 

## La Localizzazione in Mozilla Italia ##

### Regole generali di traduzione ###
Come ogni community di localizzazione, abbiamo sviluppato delle regole generali di traduzione e localizzazione. Esse servono a determinare uno stile comune o una consistenza che permette di rendere uniforme il testo e la sua comprensione tra i vari elementi o progetti, inoltre, per aiutare il localizzatore, l'ultima parte della guida offre un breve glossario di termini ricorrenti in Inglese con la relativa traduzione in Italiano. La guida si trova al seguente link: [REGOLE GENERALI DI TRADUZIONE](https://www.mozillaitalia.org/home/regole-generali-di-traduzione/).

### Processo di localizzazione ###

I lavori di localizzazione seguono un processo o passaggi specifico a seconda del progetto. Lo strumento utilizzato principalmente per il coordinamento e revisione è il Forum alla sezione specifica per area di progetto. 

Le principali aree di progetto e relative sezioni sono:
* [Localizzazione programmi e pagine web](http://forum.mozillaitalia.org/index.php?board=8.0)
* [Localizzazione estensioni](http://forum.mozillaitalia.org/index.php?board=26.0)
* [Traduzione Knowledge Base (SUMO)](http://forum.mozillaitalia.org/index.php?board=25.0)

Una volta identificata l'area del progetto è necessario registrarsi al Forum e aprire un nuovo Topic relativo allo specifico progetto da tradurre. Ogni area segue delle sue regole specifiche, ma di base, i Topic aperti devono avere un titolo contente il nome del progetto da tradurre. In alcuni casi e a seconda dell'area di progetto, è necessario aggiungere uno specifico identificativo della ragione di apertura del Topic. 
_Si prenda come esempio per un possibile Titolo, la seguente indicazione per l'apertura di un Topic per la traduzione del progetto "Mozilla Learning Network" nell'area "Localizzazione programmi e pagine web":_ **[QA] Mozilla Learning Network**.

L'indicazione "_[QA]_" definisce la necessità di discutere circa le scelte di stile adottate per la localizzazione dei testi del progetto stesso.

Per maggiori informazioni circa le regole di apertura dei Topic di localizzazione e le regole generali o gli specifici referenti di Localizzazione visitare il seguente Link: [COME INIZIARE](https://www.mozillaitalia.org/home/come-iniziare/)

#### Localizzazione pagine web ####

Nella traduzione di siti web ufficiali Mozilla, oltre l'utilizzo del Forum è presente un portale Internazionale di localizzazione nato per agevolare lo svolgimento dell'attività e fornire una visione macroscopica della localizzazione nel contesto stesso del progetto, tale strumento si chiama [Pontoon](https://pontoon.mozilla.org/). 
Esiste una guida specifica in lingua Inglese reperibile al seguente link: [GUIDA PONTOON](https://developer.mozilla.org/it/docs/Mozilla/Localization/Localizing_with_Pontoon).

Il processo relativo a questa tipologia di localizzazione è determinato dall'utilizzo sia di Pontoon che del Forum. Al fine di velocizzare le attività, è stato collaudato un sistema che sfrutta l'ausilio dei filtri propri dello strumento Pontoon.

Di base abbiamo due tipologie di utenza, il **Traduttore** e il **Revisore**.

* **Traduttore**
  - Esegue l'accesso
  - Va nelle sue impostazioni (icona ingranaggio sotto l'icona in alto a destra) è seleziona la modalità "Make suggestion"
  - Va al progetto
  - Dal filtro seleziona "Missing", così da poter accedere direttamente alle stringhe senza traduzione
  - Traduce e conferma con il pulsante blu "Suggest". La stringa apparirà ora sotto il tag History, con il nome del traduttore e l'ora di immissione.

* **Revisore**
  - Esegue l'accesso
  - Va al progetto
  - Dal filtro seleziona "Suggested", così da ritrovarsi le stringhe che il traduttore gli ha lasciato da revisionare
  - Se la traduzione è buona, preme il pulsante "Save", confermando la stringa come "Translated". Se ha in mente una soluzione alternativa invece, scrive la sua versione e preme il pulsante Suggest. La sua versione finisce accanto a quella del traduttore nel tab History.

Una volta che queste due operazioni sono state eseguite il Traduttore seleziona, nel progetto a cui stava lavorando, l'opzione del filtro "Suggested" e confronta tutti i cambiamenti fatti dal revisore con la sua versione (per poter apprendere e migliorare oppure per contestare il rifiuto).
Se è concorde con la correzione del revisore da l'OK alla correzione, altrimenti, propone un'altra versione in suggerimento.
Tutto questo avrà luogo finché non si trova un comune accordo tra i due.

Al fine di agevolare l'attività di confronto, è possibile creare un nuovo Post nel Topic avente come titolo la dicitura [QA] e il nome del progetto ed effettuare un confronto costruttivo volto a determinare un comune accordo sulla specifica localizzazione. 

